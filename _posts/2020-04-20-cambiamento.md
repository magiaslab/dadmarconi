---
title: Come avverrà il cambio di piattaforma
subtitle: Come abbiamo pensato di migrare alla piattaforma ufficiale
excerpt: >-
  Come abbiamo pensato e progettato di cambiare e uniformare la piattaforma digitale
date: '2020-04-20'
thumb_img_path: images/postcambio.jpg
content_img_path: images/postcambio.jpg
layout: post
---

## Il perché di una scelta.

Attivare una piattaforma diversa da quelle che quasi tutti i docenti hanno scelto in questo periodo
per continuare a fare didattica ai nostri ragazzi può a prima vista essere una scelta poco
ponderata e che comporta ancora una volta sforzo e impegno per alunni, genitori e docenti.
Ce ne rendiamo conto e abbiamo valutato questo aspetto prima di intraprendere e pensare il
progetto che scoprirete in queste pagine. Abbiamo però ritenuto necessario uniformare e dare
degli strumenti unici, semplici e soprattutto sicuri a coloro che in questo momento devono vivere
la scuola in maniera diversa da come siamo abituati. Restiamo fermamente convinti che la
didattica, quella vera, sia quella tradizionale, fatta nelle aule, nelle scuole, con il contatto e con la
presenza.

Ma la didattica quella vera, può avere degli alleati che risiedono nel mondo digitale, può aiutarla,
renderla più inclusiva e affascinante, anche dopo, quando torneremo alla normalità, qualunque
essa sia. Questi strumenti però devono essere uniformi, condivisi e sicuri sia per i contenuti che
per l’utilizzo da parte degli alunni. Non possiamo utilizzare strumenti di dubbia natura e gestione
e soprattutto scelti in maniera soggettiva che comportano ancora maggiore impegno di
conoscenza e utilizzo per tutti.

Abbiamo quindi deciso di utilizzare una delle piattaforme più diffuse, semplice e sicura, già scelta
da tantissime scuole italiane, consigliata dal MIUR e che rimarrà tra gli strumenti a disposizione di
tutto il sistema scuola anche dopo questa emergenza. Ci aiuterà infatti a migliorare e rendere più
accessibile non solo la didattica ma anche la sua preparazione e la sua condivisione, la gestione
della scuola e dei suoi ambiti ed attività, e darà ai nostri ragazzi delle competenze digitali che
1utilizzeranno d’ora in avanti in tutto il loro percorso scolastico e, successivamente, anche nel
mondo universitario o del lavoro.

Abbiamo progettato un sistema di transizione guidato dall’esperienza di figure tecniche, anche
esterne, che affiancheranno il Team Digitale, i docenti, alunni e genitori nella scoperta e
nell’attivazione in tempi rapidi di tutta la piattaforma.
E’ in fase di realizzazione un sito di supporto dove sarà possibile trovare con semplicità guide e
tutorial per la configurazione e per l’accesso, materiali per la preparazione didattica, risorse e
tutto quanto si renderà necessario al periodo di transizione.
Nelle pagine seguenti scoprirete quali saranno i passi, tecnici e di attivazione della piattaforma.


### 1° Fase Implementazione Tecnica

**Infrastruttura IT**
L’attivazione della piattaforma Gsuite richiede alcuni passaggi tecnici per associare il dominio
dell’istituto alla gestione degli account che saranno in seguito assegnati a docenti ed alunni per
fruire delle risorse messe loro a disposizione.
Procedura
a. Verifica da parte di Google della proprietà del dominio e associazione dello stesso ad una
struttura scolastica riconosciuta.
Il dominio ​ www.istituto-marconi.it​ vede come attuale manteiner la società Argo in qualità
di fornitore dei servizi di registro elettronico e software di gestione didattica e
amministrativa dell’istituto, nonché fornitore dello spazio hosting sul quale è ospitato
l’attuale sito web della scuola.
Per poter procedere con l’attivazione e la verifica del dominio da parte di Google c’è la
necessità che la società Argo ci conceda un accesso FTP nella root dell’hosting e ci
modifichi alcuni record MX per il corretto indirizzamento dei servizi di posta elettronica.
Sono tutte operazioni semplicissime e che hanno bisogno di pochi minuti di lavoro.
b. Export da Argo Alunni delle liste dei componenti le classi interessate dalla prima
attivazione della piattaforma.
c. Creazione degli account personali e dei gruppi associati.
2La creazione degli account personali che per semplicità avranno una struttura di tipo
nome.cognome@istituto-marconi.it​ per tutti, avverrà mediante l’import delle liste
precedentemente create da Argo Alunni nella dashboard della Gsuite e contestualmente
saranno realizzati i relativi gruppi associati ad ogni classe “reale” con l’assegnazione ad
ognuna anche di un proprio indirizzo mail “collettivo”.

Questa struttura permetterà in seguito una più semplice comunicazione tra docenti vs
alunni o tra segreteria vs alunni e docenti in quanto ad ogni classe sarà possibile inviare
mail e comunicazioni anche massive in maniera immediata e sicura avendo la certezza
che ogni alunno è inserito nel relativo gruppo della propria classe.
I gruppi dovranno essere creati anche a supporto di strutture di gestione, quali ad
esempio presidenza, consiglio d'istituto, consigli di classe o di dipartimento, docenti di
sostegno, segreteria ecc ecc.
e. Divulgazione e primo accesso
La divulgazione ed il primo accesso alla piattaforma è il momento più critico
dell’operazione, ma con una buona organizzazione e materiali a disposizione è possibile
ridurre le criticità ed il tempo impiegato per rendere la piattaforma fruibile a tutti i soggetti
del sistema scuola.
E’ in preparazione un sito di supporto ​ www.dadmarconi.it​ dove si è già iniziato a
raccogliere materiale utile e guide per docenti ed alunni e stiamo preparando i tutorial
video relativi ai primi accessi sui vari device (pc, tablet, smartphone IoS o Android)
f.

## Conclusione
Dobbiamo ricordarci che molto spesso abbiamo più paura noi di un nuovo strumento che
i ragazzi i quali, quasi sempre, lo approcciano in maniera positiva ed entusiasta, ma
benché siano la ​ “generazioneZ” ​ o ​ “milliennials” ​ hanno bisogno, oggi ancora di più, di una
guida ed un contatto “sicuro” anche per utilizzare strumenti innovativi che da soli,
scoprirebbero solo superficialmente. E’ necessario quindi che la fase di divulgazione veda
coinvolti e consapevoli tutti i docenti e la segreteria, che, assumono la funzione di
collettore delle varie criticità e reindirizzano al sito di supporto o direttamente al supporto
tecnico chiunque ne abbia necessità.
3Formazione ai docenti
L’emergenza che stiamo vivendo ha obbligato anche i docenti più riluttanti ad intraprendere o
riconsiderare l’utilizzo della DaD o comunque di sistemi informatici che potessero metterli di
nuovo in contatto con il loro studenti. L’opportunità però è molto più ampia, ci permette infatti di
dare una spinta propulsiva al processo di digitalizzazione di tutta la scuola, che, ne siamo
fermamente convinti deve trovare il modo di coniugare la didattica classica a strumenti digitali,
anche per aumentare le competenze future dei ragazzi.
I docenti devono trovare nella DaD e le sue piattaforme un alleato e non un nemico per realizzare
una didattica sempre più coinvolgente e moderna, che attragga sempre di più l’interesse dei
ragazzi o la loro inclusione.
## Procedura

A. Introduzione alla conoscenza della piattaforma e delle sue applicazioni, che riteniamo
fondamentali in quanto il corretto utilizzo in primis da parte dei docenti può favorirli nel
costruire e condividere nella maniera più semplice e corretta i contenuti della didattica ai
ragazzi ed aiutare gli stessi nel primo periodo di apprendimento e accesso ai contenuti
proposti.
La formazione avverrà tramite webinar online e con la replica di tutti i materiali sul sito di
supporto.
B. I docenti troveranno già precostituiti i gruppi degli alunni partecipanti alle classi e sarà
quindi sufficiente che loro creino le classi virtuali delle proprie materie, invitando a
partecipare anche i docenti di supporto o di sostegno, ai docenti sarà fornito l’elenco
delle classi (a cui ognuna è associato un indirizzo mail specifico) in modo da poter
comunicare direttamente con tutti i ragazzi.
C. La divulgazione dei codici delle classi è uno degli elementi delicati, ogni alunno si troverà
un numero di codici pari alle materie che deve seguire e quindi riceverà da ogni docente
un codice. Per esperienza riassumere i codici in una tabella e pubblicarli in modo chiaro e
semplice sul sito di supporto ad esempio potrebbe essere una valida soluzione. La
privacy e la sicurezza è garantita in quanto non è possibile accedere alle classi con
account “esterni” al dominio della scuola, quindi il fatto che l’elenco sia pubblico non
comporta pericoli. Potrebbe essere utilizzabile anche il registro elettronico per la
divulgazione dell’elenco che deve essere sempre disponibile ad alunni e docenti, scelta
quest’ultima che ci mette a riparo anche da accessi indesiderati da parte di alunni
“interni” in classi che non gli appartengono. ( questo è un aspetto comunque non
4arginabile perchè i ragazzi possono scambiarsi ugualmente un codice anche in altri modi,
ma, ognuno è rappresentato e visualizzato dal proprio account mail personale fornito
dalla scuola e riferibile al nome e cognome e quindi facilmente individuabile per le
opportune iniziative)
Formazione agli alunni
La parte più difficile della propagazione della piattaforma è far comprendere agli alunni e ai
genitori che li supportano l'utilizzo di un nuovo account mail che va attivato assieme a quello
personale sui vari device che utilizzano (pc, tablet e smatphone). Utilizzare correttamente
l’account fornito dalla scuola che va in parallelo a quello personale è fondamentale in quanto
solo così si ha la certezza di far arrivare le notifiche delle mail e delle comunicazioni inviate
quando un docente carica un contenuto su classroom o per le varie comunicazioni.
Procedura
A. Divulgazione di tutorial realizzati specificatamente per i vari device, quindi accesso da pc,
da smartphone android e Ios Apple in modo da coprire tutte le casistiche.
B. Tutorial sull’accesso e il corretto inserimento dei codici delle classi sempre multidevice.
C. Tutorial sulle varie app della piattaforma in modo da illustrarne il corretto funzionamento.
D. Materiali sempre reperibili sul sito di supporto.
E. Sul sito è anche attiva una chat di assistenza per chi avesse particolari problematiche.
5Sito e comunicazione
Il sito della scuola in questo periodo assume il ruolo di strumento fondamentale per la corretta
comunicazione tra scuola e famiglia e componenti varie. Nell’occasione dell’implementazione
della piattaforma è sicuramente da allineare anche l’attuale sito sulle nuove disposizioni indicate
dal MIUR che ha incaricato AGID di elaborare il nuovo template grafico e strutturale dei siti
scolastici.
Inclusione e sostegno
Gli alunni con bisogni speciali richiedono certamente alcuni aspetti dedicati, la DaD può essere di
supporto anche ai genitori che si trovano ad affrontare da soli aspetti della didattica che magari
fino ad oggi erano appannaggio dei docenti di sostegno, almeno nei casi più gravi.
Estendere quindi la DaD comprendendo anche i genitori di questi alunni è fondamentale in modo
da veicolare strumenti e lezioni che possono utilizzare anche offline in momenti dedicati.
Benchè l’utilizzo di device digitali oramai sia comune anche a questi alunni, i deficit di attenzione
su attività a loro poco gradite emergono ponendo i genitori in difficoltà a fargli eseguire anche
lezioni semplici. Fortunatamente in rete si trovano moltissimi materiali utilizzabili in maniera
gratuita e sicura che possono rendere le lezioni attraenti e fruibili.
Non solo, ma partecipare a lezioni online permette loro di vedere e sentire i loro compagni e le
loro docenti restituendogli emozioni che riportano ad una normalità che speriamo di riottenere
presto.
Per gli alunni con difficoltà di apprendimento invece, la possibilità di disporre anche al di fuori del
“momento lezione” dei contenuti prodotti dai docenti gli da un potente strumento per riascoltare
con i propri tempi gli argomenti per una comprensione migliore.
Sul sito di supporto si è predisposta una sezione dedicata interamente sia ai docenti di supporto
che agli alunni o ai genitori dove reperire tutti i materiali utili.
6Partecipazione
Il sito di supporto prevede anche la possibilità caricare materiali utili che certamente ogni
docente in questo periodo ha raccolto e che può condividere con i propri colleghi o con gli alunni
e che saranno raccolti nella sezione apposita dello stesso.
La presidenza, la segreteria e il Team Digitale insieme al consulente esterno guideranno e
assisteranno tutto il periodo di transizione certi della collaborazione e dello spirito positivo che da
sempre contraddistingue la nostra scuola!