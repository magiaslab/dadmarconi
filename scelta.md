---
title: Perchè abbiamo deciso di cambiare
subtitle: Scelta e motivazione sull'adozione della nuova piattaforma DaD
img_path: images/5.jpg
menus:
  main:
    weight: 2
    title: Motivazioni
layout: page
---

### Il perché di una scelta.

![immagine scelta](/images/img1scelta.png)

Attivare una piattaforma diversa da quelle che quasi tutti i docenti hanno scelto in questo periodo per continuare a fare didattica ai nostri ragazzi può a prima vista essere una scelta poco ponderata e che comporta ancora una volta sforzo e impegno per alunni, genitori e docenti. 

Ce ne rendiamo conto e abbiamo valutato questo aspetto prima di intraprendere e pensare il progetto che scoprirete in queste pagine. Abbiamo però ritenuto necessario uniformare e dare degli strumenti unici, semplici e soprattutto sicuri a coloro che in questo momento devono vivere la scuola in maniera diversa da come siamo abituati. Restiamo fermamente convinti che la didattica, quella vera, sia quella tradizionale, fatta nelle aule, nelle scuole, con il contatto e con la presenza. 
Ma la didattica quella vera, può avere degli alleati che risiedono nel mondo digitale, può aiutarla, renderla più inclusiva e affascinante, anche dopo, quando torneremo alla normalità, qualunque essa sia. Questi strumenti però devono essere uniformi, condivisi e sicuri sia per i contenuti che per l’utilizzo da parte degli alunni. Non possiamo utilizzare strumenti di dubbia natura e gestione e soprattutto scelti in maniera soggettiva che comportano ancora maggiore impegno di conoscenza e utilizzo per tutti.

<script src="https://unpkg.com/@lottiefiles/lottie-player@latest/dist/lottie-player.js"></script>
<lottie-player src="https://assets4.lottiefiles.com/private_files/lf30_B7dCQ1.json" mode="bounce" background="transparent"  speed="1"  style="width: 300px; height: 300px;"  loop  autoplay></lottie-player>

Abbiamo quindi deciso di utilizzare una delle piattaforme più diffuse, semplice e sicura, già scelta da tantissime scuole italiane, consigliata dal MIUR e che rimarrà tra gli strumenti a disposizione di tutto il sistema scuola anche dopo questa emergenza. Ci aiuterà infatti a migliorare e rendere più accessibile non solo la didattica ma anche la sua preparazione e la sua condivisione, la gestione della scuola e dei suoi ambiti ed attività, e darà ai nostri ragazzi delle competenze digitali che utilizzeranno d’ora in avanti in tutto il loro percorso scolastico e, successivamente, anche nel mondo universitario o del lavoro.
Abbiamo progettato un sistema di transizione guidato dall’esperienza di figure tecniche, anche esterne, che affiancheranno il Team Digitale, i docenti, alunni e genitori nella scoperta e nell’attivazione in tempi rapidi di tutta la piattaforma. 

E’ in fase di realizzazione un sito di supporto dove sarà possibile trovare con semplicità guide e tutorial per la configurazione e per l’accesso, materiali per la preparazione didattica, risorse e tutto quanto si renderà necessario al periodo di transizione.
Nelle pagine seguenti scoprirete quali saranno i passi, tecnici e di attivazione della piattaforma.
